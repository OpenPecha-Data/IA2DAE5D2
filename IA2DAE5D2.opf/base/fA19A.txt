༑ ཡང་ན་ཁ་ཅིག་སྤྲུལ་པ་ཡིས་༑༑་བུད་མེད་ལ་ནི་བུད་མེད་སྙམ་༑༑་ལོག་འཛིན་འབྱུང་ལ་སྤྲུལ་པ་ཡིས་༑༑་འགོག་བྱེད་འདི་ནི་དེ་ལྟཡིན་༑

ཡང་ན་ཇི་ལྟར་སྐྱེས་བུ་ཁ་ཅིག་སྤྲུལ་པའི་བུད་མེད་རང་བཞིན་གྱིས་སྟོང་པ་ཡིན་པ་ལ་དོན་དམ་པར་བུད་མེད་དོ་སྙམ་དུ་ལོག་པརའཛིན་པར་འགྱུར་རོ་༑༑་དེའི་ཕྱིར་དེ་ལོག་པར་འཛིན་པ་དེས་དེའི་འདོད་ཆགས་བསྐྱེད་པ་ལདེ་བཞིན་གཤེགས་པའམ་༑་དེ་བཞིན་གཤེགས་པའི་ཉན་ཐོས་ཀྱིས་སྤྲུལ་པ་ཞིག་སྤྲུལ་ལ་༑་དེས་དེའི་ལོག་པར་འ
ཛིན་པ་དེ་ཟློག་པར་བྱེད་དོ་༑༑དེ་བཞིན་དུ་ངའི་ཚིག་སྟོང་པ་སྤྲུལ་པ་ལྟ་བུས་དངོས་པོ་ཐམས་ཅད་ཀྱི་རང་བཞིན་མེད་པ་སྤྲུལ་པའི་བུད་མེད་དང་འདྲ་བ་དག་ལ་རང་བཞིན་ཡོད་པར་འཛིན་པཨ་གང་ཡིན་པ་ཟློག་པར་བྱེད་དོ་༑༑དེ་བས་ན་འདིར་སྟོང་པ་ཉིད་དུ་རབ་ཏུ་བསྒྲུབ་པ་ལ་དཔེ་འདི་འཐད་པ་ཡིན་གྱི་༑་ཅིག་ཤོས་ནི་མ་ཡིན་ནོ
་༑༑

