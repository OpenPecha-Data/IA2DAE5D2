འདི་ལྟར་གཞན་ཡང༑་གལ་ཏེ་རང་ལས་ཚད་མ་གྲུབ་༑༑་གཞལ་བྱ་རྣམས་ལ་མ་ལྟོས་པར་༑༑་ཁྱོད་ཀྱི་ཚད་མ་འགྲུབ་འགྱུར་འདིར་༑༑་གཞན་ལ་མི་ལྟོས་རང་འགྲུབ་འགྱུར་༑

གལ་ཏེ་མེ་བཞིན་དུ་རང་ལས་ཚད་མ་གྲུབ་པོ་སྙམ་དུ་སེམས་ན་༑་གཞལ་བར་བྱ་བའི་དོན་རྣམས་ལ་མ་ལྟོས་པར་ཡང་ཚད་མ་རྣམས་རབ་ཏུ་འགྲུབ་པར་འགྱུར་རོ་༑༑་ཅིའི་ཕྱིར་ཞེ་ན་༑རང་ལས་གྲུབ་པ་ནི་གཞན་ལ་ལྟོས་པ་མ་ཡིན་ནོ་༑༑་འོན་ཏེ་ལྟོས་ན་ནི་རང་ལཨས་གྲུབ་པ་མ་ཡིན་ནོ་༑༑འདིར་སྨྲས་པ་༑་གལ་ཏེ་ཚད་མ་རྣམས་གཞལ་བར་བྱ་པའི་ད
ོན་རྣམས་ལ་ནི་༑་མི་ལྟོས་ན་སྐྱོན་ཅིར་འགཡུར་ཞེ་ན་༑་འདིར་བཤད་པ་༑

