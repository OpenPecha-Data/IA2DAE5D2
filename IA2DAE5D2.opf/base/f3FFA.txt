༑ ཡང་ན་གང་ཕྱིར་བསྒྲུབ་བྱ་དང་༑༑་གཏན་ཚིགས་འདི་མཚུངས་སྒྲ་ཡོད་མིན་༑༑་ཐ་སྙད་ཁས་རྣམས་མ་བླངས་པར་༑༑་ངེད་ཅག་འཆད་པར་མི་བྱེད་དོ་༑

བསྒྲུབ་པར་བྱ་བ་དང་༑་སྒྲ་མ་འབྱིན་ཞེས་བྱ་བ་ལྟ་བུའོ་ཞེས་བྱ་བའི་གཏན་ཚིགས་འདི་མཚུངས་པ་ཁོ་ན་ཡིན་ནོ་༑༑་ཅིའི་པཧྱིར་ཞེ་ན་༑་དངོས་པོ་ཐམས་ཅད་ནི་རང་བཞིན་མེད་པ་ཉིད་དུ་ཁྱད་པར་མེད་པ་ཉིད་ཀྱི་ཕྱིརསྒྲ་དེ་ནི་རྟེན་ཅིང་འབྲེལ་པར་འབཡཨུང་བ་ཉིད་ཡིན་པའི་ཕྱིར་རང་བཞིན་ཡོད་པ་མ་ཡིན་ནོ་༑༑་དེ་ལྟ་བས་ན་རང
་ཞིན་ཡོད་པ་མ་ཡིན་པ་ཉིད་ཀྱི་ཕྱིར་༑་འདི་ལ་སྒྲནི་ཡོད་པ་ཡིས་༑༑་འབྱུང་བར་གྱུར་པ་དེ་བཟློག་ཡིན་༑༑་ཞེས་སྨྲས་པ་གང་ཡིན་པ་བཟློག་པ་ཡིན་ནོ་༑༑གཞན་ཡང་ཐ་སྙད་ཀྱི་བདེནཔ་ཁས་མ་བླངས་ཤིང་མ་བརྟེན་པར་དངོས་པོ་ཐམས་ཅད་སྟོང་པའོ་ཞེས་མི་འཆད་དོ་༑༑་ཐ་སྙད་ཀྱི་བདེན་པ་ཁས་མ་བླངས་པརནི་ཆོས་བསྟན་པར་མི་ནུས་ཏེ
་༑ཇི་སྐད་དུ་༑་ཐ་སྙད་ལ་ནི་མ་བརྟེན་པར་༑༑་དམ་པའི་དོན་ལ་མི་སྟོན་ལ་༑༑་དམ་པའི་དོན་ལ་མ་བརྟེན་པར་༑༑་མྱ་ངན་འདས་པ་མི་རྟོགས་སོ་༑༑་ཞེས་གསུངས་པ་ལྟ་བུའོ་༑༑དེ་ལྟ་བས་ན་དངོས་པོ་ཐམས་ཅད་ཀྱི་རང་བཞིན་མེད་པ་ཉིད་དུ་གཉི་ག་འཐད་པ་ན་ངའི་ཚིག་བཞིན་དུ་དངོས་པོ་ཐམས་ཅད་སྟོང་པ་ཡིན་ནོ་༑༑ཡང་ཁྱོད་ཀྱིས་༑་འག
ོག་པའི་འགོག་པའངདེ་ལྟ་ཞེས་༑༑་འདོད་ན་དེ་ཡང་བཟང་མིན་ཏེ་༑༑་དེ་ལྟ་ན་ཡང་ཁྱོད་དམ་བཅས་༑༑་མཚན་ཉིད་སྐྱོན་ཡོད་ངེད་ལ་མེད་༑༑་ཅེས་སྨྲས་པ་གང་ཡིན་པ་འདི་ལ་བཤད་པར་བྱ་སྟེ་༑

