འདི་ལྟར་གཞན་ཡང་༑གལ་ཏེ་ཆོས་ཀྱི་རང་བཞིན་མེད་༑༑་རང་བཞིན་མེད་ཅེས་བྱ་བའི་མིང་༑༑་མིང་ཡང་དེ་བཞིན་མེད་འགྱུར་ཉིད་༑༑་གཞི་མེད་མིང་ནི་མེད་ཕྱིར་རོ་༑

གལ་ཏེ་ཆོས་ཐམས་ཅད་ཀྱི་རང་བཞིན་མེད་པ་ཡིན་ན་དེ་ལ་ཡང་རང་བཞིན་མེད་དོ་ཞེས་བྱ་བའི་མིང་ཡང་དེ་བཞིན་དུ་མེད་པར་འགྱུར་རོ་༑༑ཅིའི་ཕྱིར་ཞེ་ན་༑་གཞི་མེད་པའི་མིང་ནི་འགའ་ཡང་མེད་པའི་ཕྱིར་རོ་༑༑་དེ་བས་ན་མི་སྲིད་པའི་ཕྱིར་དངོས་པོ་རྣམས་ཀྱིརང་བཞིན་ཡོད་དོ་༑༑་རང་བཞིན་ཡོད་པའི་ཕྱིར་དངོས་པོ་ཐམས་ཅད་སྟོ
ང་པ་མ་ཡིན་ནོ་༑༑དེ་བས་ན་ཆོས་ཐམས་ཅད་རང་བཞིན་མེད་པ་སྟེ་༑་རང་བཞིན་མེད་པ་ཉིད་ཡིན་པའི་ཕྱིར་སྟོང་པའོ་ཞེས་སྨྲས་པ་གང་ཡིན་པ་དེ་རིགས་པ་མ་ཡིན་ནོ་༑༑

