༑་འོན་ཏེ་རང་བཞིན་ཞིག་ཡོད་ལ་༑༑་དེ་ནི་ཆོས་ལ་མེད་དོ་ཞེས་༑༑་དོགས་པ་བསུ་ན་སྨྲ་བ་འདི་༑༑་དོགས་པ་གང་ཡིན་དེ་མེད་དོ་༑

ངེད་ནི་ཆོས་རྣམས་ཀྱི་རང་བཞིན་ཡང་འགོག་པར་མི་བྱེད་ལ་༑་ཆོས་ལས་མ་གཏོགས་པའི་དོན་འགའ་ཞིག་གི་རང་བཞིན་ཡིན་པར་ཡང་ཁསམི་ལེན་ནོ་༑༑དེ་ལྟ་ཡིན་ན་འོན་ཏེ་ཆོས་རྣམས་རང་བཞིན་མེད་པ་ཡིན་ན་༑་རང་བཞིན་ཏེ་ཆོས་ལས་མ་གཏོགས་པ་དོན་གཞན་གང་ཞིག་གི་ཡིན་པ་དེ་བསྟན་པའི་རིགས་སོ་ཞེས་བྱ་བའི་ཁྱོད་ཀྱི་ཀླན་ཀ་ཐག་བསྲ
ིངས་པ་ཡིན་པས་ཀླན་ཀར་མི་འགྱུར་བ་མ་ཡིན་ནམ་༑གཞན་ཡང་ཁྱོད་ཀྱིས་༑་གང་ཕྱིར་ཁྱིམ་ན་བུམ་པ་དེ་༑༑་མེད་ཅེས་ཡོད་པ་ཉིད་ལ་འགོག་༑་མཐོང་སྟེ་དེ་ཕྱིར་ཁྱོད་ཀྱི་འདི་༑༑་ཡོད་པའི་རང་བཞིན་འགོག་པ་ཡིན་༑༑་ཞེས་སྨྲས་པ་གང་ཡིན་པ་འདི་ལ་བཤད་པར་བྱ་སྟེ་༑

