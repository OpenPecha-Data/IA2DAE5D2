འདི་ལྟར་གཞན་ཡང༑་གལ་ཏེ་ཁྱོད་ཀྱིས་དོན་དེ་རྣམས་༑༑་ཚད་མ་ཉིད་ཀྱིས་རབ་གྲུབ་ན་༑༑་ཁྱོད་ཀྱིས་ཚད་མ་དེ་རྣམས་ཀྱང་༑༑་ཇི་ལྟར་རབ་ཏུ་འགྲུབ་པར་འགྱུར་༑

གལ་ཏེ་འཇལ་བར་བྱེད་པ་རྣམས་ཀྱིས་གཞལ་བར་བྱ་བ་དག་བཞིན་དུ་ཁྱོད་ཀྱི་དོན་གཞལ་བར་བྱ་བ་དེ་རྣམས་ཚད་མ་ཉིད་ཀྱིས་རཨབ་ཏུ་འགྲུབ་པ་ཡིན་པར་སེམས་ན་༑་འོན་ད་ཚད་མ་རྣམས་པ་བཞི་པོ་མངོན་སུམ་དང་༑་རྗེས་སུ་དཔག་པ་དང་༑་དཔེས་གཞལ་བ་དང་༑ལུང་དེ་རྣམས་གང་གིས་རབ་ཏུ་འགྲུབ་༑གལ་ཏེ་རེ་ཞིག་ཚད་མ་དེ་རྣམས་ནི་ཚད་མ་ག
ཞན་རྣམས་ཀྱིས་ཡོད་པར་འགྲུབ་ལ་༑་དོན་རནམས་ནི་ཚད་མས་རབ་ཏུ་འགྲུབ་པ་ཡིན་ནོ་ཞེ་ན་༑་དམ་བཅས་པ་ཉམས་པར་འགྱུར་རོ་༑༑འོན་ཏེ་ཡང་༑་གལ་ཏེ་ཚད་མ་གཞན་རྣམསཀྱིས་༑༑་ཚད་མ་འགྲུབ་ན་ཐུག་པ་མེད་༑༑་གལ་ཏེ་འདི་སྙམ་དུ་གཞལ་བར་བྱ་བ་ནི་ཚད་མ་རྣམས་ཀྱིས་འགྲུབ་ལ་༑་ཚད་མ་དེ་རྣམས་ཀྱང་ཚད་མ་གཞན་རྣམས་ཀྱིས་འགྲུབ་པར་
སེམས་ན་༑་དེ་ལྟ་ན་ཡང་ཐུག་པ་མེད་པར་འགྱུར་རོ་༑༑་དེ་ལ་ཐུག་པ་མེད་པཨར་གྱུར་ན་ཉེས་པ་ཅི་ཡོད་ཅེ་ན་༑་དེ་ལ་འདི་ལྟར་བཤད་པར་བྱ་སྟེ་༑

