འདི་ལྟར་གཞན་ཡང་༑ངེས་འབྱིན་ལ་སོགས་རྣམས་ཀྱི་ཆོས་༑༑་གནས་སྐབས་གསུངས་པ་དེ་རྣམས་ལ་༑༑་ངེས་འབྱིན་རང་བཞིན་ཆོས་རྣམས་དཨང་༑༑་ངེས་འབྱིན་མིན་གང་ཚུལ་དེ་བཞིན་༑

འདི་ལ་ངེས་པར་འབྱིན་པའི་ཆོས་ཀྱི་གནས་སྐབས་གསུངས་པ་རྣམས་ལ་ངེས་པར་འབྱིན་པའི་རང་བཞིན་དང་༑་ངེས་པར་འབྱིན་པ་མ་ཡིནཔ་རྣམས་ལ་ངེས་པར་འབྱིན་པ་མ་ཡིན་པའི་རང་བཞིན་དང་༑་བྱང་ཆུབ་ཀྱི་ཡན་ལག་དང་ལྡན་པ་རྣམས་ལ་བྱང་ཆུབ་ཀྱི་ཡན་ལག་དང་ལྡན་པ་དང་༑་བྱང་ཆུབ་ཀྱི་ཡན་ལག་དང་མི་ལྡན་པ་རྣམས་ལ་བྱང་ཆུབ་ཀྱི་ཡན་ལ
ག་དང་མི་ལྡན་པ་དང་༑་བྱང་ཆུབ་ཀཡི་ཕྱོགས་དང་ལྡན་པ་རྣམས་ལ་བྱང་ཆུབ་ཀྱི་ཕྱོགས་དང་ལྡན་པ་དང་༑་བྱང་ཆུབ་ཀྱི་ཕྱོགས་དང་མི་ལྡན་པ་རྣམས་ལ་བྱང་ཆུབ་ཀྱི་ཕྱོགས་དང་མི་ལྡན་པ་དངལྷག་མ་རྣམས་ལ་ཡང་དེ་བཞིན་ཏེ་༑་དེའི་ཕྱིར་དེ་ལྟར་རྣམ་པ་དུ་མའི་ཆོས་རྣམས་ཀྱི་རང་བཞིན་མཐོང་བ་དེའི་ཕྱིར་དངོས་པོ་ཐམས་ཅད་ནི་ར
ང་བཞིན་མེད་པ་སྟེ་༑་དེ་བས་ན་སྟོང་པའོ་ཞེས་སྨྲས་པ་གང་ཡིན་པ་དེ་མི་རུང་ངོ་༑༑

