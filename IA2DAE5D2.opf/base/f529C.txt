༑་ཚིག་མེད་པར་ཡང་མེད་པ་ཡི་༑༑་འགོག་པ་འགྲུབ་པར་འགྱུར་ཞེས་པ་༑༑་དེ་ལ་ཚིག་ནི་མེད་ཅེས་པར་༑༑་གོ་བར་བྱེད་ཀྱི་སྐྱེ་སེལམིན་༑

ཁྱོད་ཀྱི་ཚིག་དག་མེད་པར་ཡང་སྟེ་༑་ཚིག་མ་གཏོགས་པར་ཡང་མེད་པའི་འགོག་པ་འགྲུབ་ན་༑་དེ་ལ་ཅིའི་དངོས་པོ་ཐམས་ཅད་རངབཞིན་མེད་པ་ཡིན་ནོ་ཞེས་སྨྲས་པའི་ཁྱོད་ཀྱི་ཚིག་དེས་ཅི་ཞིག་བྱེད་ཅེས་སྨྲས་པ་གང་ཡིན་པ་འདི་ལ་བཤད་པར་བྱ་སྟེ་༑དངོསཔོ་ཐམས་ཅད་རང་བཞིན་མེད་པའོ་ཞེས་བྱ་བའི་ཚིག་འདི་ནི་དངོས་པོ་རྣམས་རང་
བཞིན་མེད་པ་ཉིད་དུ་བྱེད་པ་མ་ཡིན་གྱི་༑འོན་ཀཡང་རང་བཞིན་མེད་པ་ལ་དངོས་པོ་རྣམས་རང་བཞིན་མེད་པའོ་ཞེས་གོ་བར་བྱེད་པ་ཡིན་ནོ་༑༑དཔེར་ན་འགའ་ཞིག་ན་རེ་ལྷ་སྦྱིན་ཁྱིམ་ན་མེད་བཞིན་དུ་ལྷ་སྦྱིན་ཁྱིམ་ན་ཡོད་དོ་ཞེས་ཟེར་བ་དང་༑་དེ་ནི་དེ་ལ་ཁ་ཅིག་ན་རེ་མེད་དོ་ཞེས་ཟེར་བ་ན་༑ཚིག་དེས་ལཧཨ་སྦྱིན་མེད་པར་མི
་བྱེད་ཀྱི་ལྷ་སྦྱིན་ཁྱིམ་ན་མི་སྲིད་པར་སྟོན་པ་འབའ་ཞིག་ཏུ་ཟད་དོ་༑༑དེ་བཞིན་དུ་དངོས་པོ་རྣམས་ཀྱི་རངབཞིན་མེད་དོ་ཞེས་བྱ་བའི་ཚིག་དེ་ཡང་དངོས་པོ་རྣམས་ཀྱི་རང་བཞིན་མེད་པ་ཉིད་དུ་བྱེད་པ་མ་ཡིན་གྱི་༑་འོན་ཀྱང་དངོས་པོ་ཐཨམས་ཅད་རང་བཞིན་མེད་པ་སྒྱུ་མའི་སྐྱེས་བུ་དང་འདྲ་བར་སྐྱེས་བུ་ཡང་དག་པའི་ངོ
་བོ་དང་བྲལ་བ་རྣམས་ལ་རྨོངས་པའི་ཕྱིར་༑་བྱིས་པ་སྐྱེ་བོ་མ་རིག་པས་རྨོངས་པ་རྣམས་ཀྱི་རང་བཞིན་དང་བཅས་པ་ཉིད་དུ་སྒྲོ་བཏགས་པ་རྣམས་ལ་རང་བཞིན་ཡོད་པ་མ་ཡིན་པར་གོ་བར་བྱེད་པ་ཡིན་པསྡེ་ལ་རང་བཞིན་ཡོད་པ་མ་ཡིན་ན་ཚིག་མེད་པར་ཡང་སྟེ་ཚིག་མ་གཏོགས་པར་ཡང་རང་བཞིན་ཡོད་པ་མ་ཡིན་པར་རབ་ཏུ་གྲུབ་པ་ཡིན་ནོ་༑
༑་རང་བཞིན་མེད་དོ་ཞེས་བྱ་བའི་ཚིག་དེས་ཅི་ཞིག་བྱེད་ཅེས་ཁྱོད་ཀྱིས་སྨྲས་པ་གང་ཡིན་པ་དེ་རིགས་པ་མ་ཡིན་ནོ་༑༑གཞན་ཡང་༑་བྱིས་པ་རྣམས་ནི་སྨིག་རྒྱུ་ལ་༑༑་ཇི་ལྟར་ལོག་པར་ཆུར་འཛིན་ལྟར་༑༑་དེ་བཞིན་ཁྱོདཀྱིས་ལོག་པར་འཛིན་༑༑་ཡོད་པ་ཡིན་ལ་དགག་པར་བྱ་༑༑་ཞེས་བཤད་པ་ལ་སོགས་པ་ཡང་ཁྱོད་ཀྱིས་ཚིགས་སུ་བཅད་པ
་བཞི་སྨྲས་པཨ་གང་ཡིན་པ་འདི་ལ་བཤད་པར་བྱ་སྟེ་༑

